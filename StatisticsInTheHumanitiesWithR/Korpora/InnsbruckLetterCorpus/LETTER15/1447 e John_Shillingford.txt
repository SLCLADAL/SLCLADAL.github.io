After recommendacion had yn the most godely wyse ye shall seye to my lord that the Maier yeveth yow yn commaundement to seye that my lorde Chaunceller greteth hym well and sendeth hym the letter bysekyng hym of his gode lordship avisely to overse hit: wherapon as ye suppose after the entent of the letter that ye most speke myche more with him also bysekyng him of his gode lordship atte reverence of my lorde Chaunceller to yeve leyser and attend_ence therto seyyng also that hit is the Maier is part to have come hym self with the letter and exscuse andc and then how dan_gerous hit was to make eny worthy man to come to hym att tyme for strange chere at Clist andc and that the Maier exscused hym ayenst my seide lorde Chaunceller to brynge the letter andc and pro_mytted to sende of the most worthiest as he hath andc Item that ye commende my lorde Chaunceller yn the most beste and trust wyse and that hit is his commaundement and other lordes and longe tyme hath be that we sholde entrete at home the whiche hath be the Maier is grete laboure the grete part of all this yere and myghte noght be excepted therto and so he hath re_ported before the lordes as well as the furst coming to hym to Clist to seke his gode lordeship and pees for his exscuse: and yet the Mayer and the cite now aswell as before this tyme by commaunde_ment of the lordis and by their awne gode wyll prayeth and desireth that the matter myght be disclosed before his gode lord_ship the Maier the Recorder with other of the Cite at his pleser being present trustyng to God verely al for the best and myche the rather and the better to have a gode ende as lawe reson and right gode conscience requyren he to fele alle the maters and so as ye suppose to be his awne juge and ende muche of the maters by his awne conscience we knawing his blessednysse and gode con_science and c Forthermore ye shall seye as for the Maier wher my seyde lorde hath seide and sende hym worde that he is not the man that he wend that he had be the which worde is to hym right hevy and seith that he shall fynde hym the same oo man and same true man as he hath be and so he trusteth to God he is take and knawe among the lordes above but thogh he and other labor for the right of the Cite wt true menys as he hath do and none other_wise as hit shalbe well proved hit is no cause andc they beth sworn therto as he is to the right of his benefice make ye myche of this matter and of the deme suying and of the short chere at Cliste and the gode chere that the Maier had yn his closet bryngyng Coteler to his gode grace y yet praying the same yf y may be herde and that ye desyre his gode leysur now and but yf ye mowe now to come to hym ayen 