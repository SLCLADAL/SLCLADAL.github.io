Responcio Littere precedentis Our most dred most soueraign Lord and noblest kyng to the soueragn highnesse of your kyngly mageste with all maner of lowenesse andreuerence mekly we recomende vs Nat oonly as we oughte and shulde but as we best can and may with alle our hertes thankynge your soueraign excellence of your gracious lettres in makyng gladsom in vnderstondyng and passyng con_fortable in fauoring of our poure degrees which ye liked late to send vs from your hoost afore the Cite of Roan In which lettres after declaracion of your most noble entent for the re_fresshing of your hooste ye recorde so highly the redinesse of our wille and power at alle tymes to your plesaunce and thankyn vs therof so hertely that treuly saue oonly our preier to hym that al good quiteth neuer was it ne mighte it halfe be deserued And aftur suing in your forsaid gracious lettres ye praye vs effectuelly to do enarme as mani smale vessels as we may with vitaille and specially with drinke for to come up as fer as they may in to the riuer of seyne And nat only this but in the conclusion of your soueraign lettres forsayd ye fede vs so boun_teuesly with behest shewyng of your good lordship to vs in tyme comyng as ye haue euer don that now and euer we shulle be the joyfuller in this lyfe whan we remembre vs on so noble a grace O how may the simplesse of pouere lieges better or mor clerly conceyue the graciouse loue and fauorable tendresse of the kyng her soueraign lord than to here how your most excellent and noble persone more worthi to vs than alle wordly richesse or plente in so thynne habondance of vitaill homly disposed so graciously and goodly declare and vttre vnto vs that ar your liege men and subgitz your plein luste and plesaunce as it is in your sayd noble lettres worthily conteyned Certein trewe liege man is èer non ne feithfu subgit coude èer non ne durste tarie or be lachesse in any wyse to the effectuell praier or comaundement of so soue_raign and high a lord which his noble body peineth and knightly auentureth for the right and welfare of vs alle Oure most dred most soueraign Lord and noblest kyng plese it your soueraign hig_nesse to vnderstonde how that your forsaid kyngly praier as most strait charge and comaundement we willyng in alle pointes obeye and execute anon fro èe resceit of your sayd gracious lettres which was èe xix day of august nigh none vnto the makyng of èese symple lettres what in getyng and enarmyng of as many smale vessels as we myght doyng brewe boèe ale and bere purveing wyne and oèer vitaille for to charge with èe same vessels we haue don our besie diligence and cure as god wot In which vessels wièoute gret plente of oèer vitails èat men of your cite london auenturen for refresshing of your host to èe costes where your soueraign presence is Inne We lowely send wiè gladdest wille vnto your soueraign excellence and kyngly magest by Johan credy and John Combe poure officers of your sayd Cite bringers of thes lettres Tritty botes of swete wyne that is to seye ten of Tyre ten of Romeney ten of Maluesey and a Thousand pipes of ale and bere with Thuo Thousand and five hundred coppes for your hoost to drinke of which we besech your high excellence and noble grace for our alder comfort and gladnesse benignely to resceyue and accepte nat hauyng reward to èe litel_hed or smale value of the yifte it self which is simple but to èe good will and high desir èat èe poure yeuers èerof han to èe good spede worship and welfare of your most soueraign and excellent persone Of which spede an welfare and al your oèer kyngly lustes and plesaunces we desire highly be the sayd berers of thes lettres or oèer whom your soueraign highnesse shal like fully to be lerned and enfourmed Our moost dred most soueraign lord and noblest kyng we lowely besech the kyng of heuen whos body refused nat for our sauacion wordly peyne Gilteles to endure èat he your graciouse persone which for our alder good and proffit so knythly laboureè litel or noght charg_yng bodily ease in al worship and Honure euermore to kepe and preserue Writen at grauesende vnder èe seal of mayralte of your sayd Cite London on èe day of èe Natiuite of our Lady the Blisful mayde To the kyng our most dred and most soueraign Lord 