Trusty and welbelovyd brother I grete yow oftyme¨ wele and I suppose itt be nott unknawen to yowe the goode dili_gent rutefull and notabill coste¨ and labour made in the courte of Rome for reduccion of patronage of our churche¨ within the diocesse of seynt Andrew in Scotlande by my bro_ther dan John Oll supprior late Priour of Coldyngham whilke of lang tyme to rightt I grete hurtt and importabill likly to fall to the said priory for dyverse consideracions has been oute of our possission for whilke our saide brother noght gaynstan_dyng grete labour and cost made in the courte of Rome and our evidence right pregnante and goode as the composicion made betwix the predecessors of the Bisshop of seynt An_drewe ¨ and us purporte¨ and opynly shewe¨ culde no way goo throgh with hym to have his goode lordshipp and will or oure said brother your praedecessor paide to him cl of Scotte¨ money whilke soume he borowde of right notabill marchanntt and seyntt Cuthbertt stedefaste and trew frennde George of Fullay dwellyng in Edinburgh and bounde hym and his suc_cessours in oon obligacion to pay the saide George the forsaide cl at seyntt John day baptiste now late agoo for whilke pay_ment he lefte at Coldingham beside the stuffe of the saide place to pay the forsaide soeme of ccc=ma=iiij=xx= yowe¨ and xij ky with the offal and all maner of profetts commyng both of the yowe¨ and ky sen that tyme to now whilke goode¨ yhe have tan to yow att this tyme as it is saide Therfor I con_sideryng dewly the notabill cause¨ and grounde how the said money was borowde and spennde for the gret wele of the said place of Coldingham for evermoor me semys goode reson and accordyng the same place bere the charge sen the waill and profett bide¨ therwith Wherfor I pray yow effectually thatt yhe dispoose yow in all goodly haste thankfully to pay and seith the saide George of the cl aforesaide as right and reson will thatt my brother late your praedecessour trewth be keppide and that no disturbilannce fall to the place for the nownpay_ment therof And moor over in supplement of the forsaide soeme it is my will and my brother afor reherside that yhe take the hende¨ of the arrerage of his tyme thatt is unrayside of dan Richard Wrake whilke arrerage yhe have stoppide as it is saide agayns right and my brother aforesaide has exhibitt and shewide to me a bill of notabill coste¨ charge¨ and expense made by hym in the tyme he stode Prior thar whilke is no feende thyng as he referys hym to his brether that was with hyme and hase knawlege therof as he will proofe in tyme and place requiryde in that party And as for the dimission made to the abbot of Melrosse of certeyne teende¨ I will the said dimission be keppide to him like as the writyng purporte¨ and opinly shewe¨ And what yhe purposse to doo in this mater yhe will certify me by your writyng in goode haste And our Lord preserve yow fro all adversitee¨ Writen at Durham the firste day of July 