Littera Domini Regis missa Maiori and Aldermannis Ciuitatis Londonie By the kyng Trusty and welbeloued we grete you well and do you to vnderstonde èat we been in good prosperite of oure persone and so ben al èastates of our hoost blessed be god which graunt you so to be and as touching oure gouernaunce and tithing siè our last departyng fro Caen we com afore oure Toun of Louiers and wan it by assiege to the which place com to vs èe cardinal of Vrsin fro our holy fader èe pope for to trete for èe good of pees Betwix boèe Reaumes and is goon ayein to paris for to diligence èere in èis same mater but what ende it shal drawe to we wote noght as yet And aftur èat we hadde wonne our sayd toun of Louiers we cam afore pount-de-larche and bisieged it on èat oon syde of èe riuer of seyne and vpon munday èe iiij day of èe moneè of Juill we gate vpon our enemys èe passage ouer the sayd riuer and god of his mercy shewed so for vs and for our right that it was withouten èe deè of any mannes persone of oures albehit that our enemys with grete power assembled nigh the same riuer for to haue let and defended vs the same passage And than we leyd our men afore the castell and after that they withine the garnison sent to vs for to deliuer vnto vs the town and the sayd Castell of pount-de-Larch the xx day of the sayd moneth Olesse èan they were rescowed by èat day by batall to be youen to vs by our aduersaire other his sone the which thing we graunted and toke èerupon hostage and so ben the sayd castell and Toun yolden and deliuered into our handes wherof and of all our other good spede that our lord of his mercy sheweè vnto us we thanke hym lowely with all our hert as we haue grete cause and so haue ye and all our liege men Ferther_more we sent a poursuant of oures to the Duc of Burgoyne to knowe whether he wolde kepe trewes taken bitwix vs and hym or no and the same poursuaunt is comen ayein and hath fully enfourmed vs the sayd duke casteth hym to yeue vs the bataill and so we holde hym our ful enemy and he is now at Parys Of the deth of the erle of Armeignak and of the slaghter that haè ben at Parys we halde no nede to write to you for we trowe ye haue full knowlach èerof And god haue you in his kepyng Youen vnder our signet at our sayd Toun of Pount-de-Larch the xxj day of Juill To our right trusty and welbeloued èe mair Shereues Alder_men and good Comuners of our Cite of London 