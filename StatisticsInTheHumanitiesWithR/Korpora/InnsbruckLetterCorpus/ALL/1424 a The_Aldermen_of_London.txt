Littera missa per Maiorem and Aldremannos domino Duci Bedfordie Right high right myghty and right honurable Prince we recomaunde vs vn-to your Lordly excellens in èe most humble and seruisable maner that we can best ymagine and deuise Thankyng lowly your noble grace of èo gracious lettres in makyng gladsom in vndyrstandyng and passyng confortable in fauoring of our pouer degrees Whyche you liked late to sende vs from Craille vpon case in Normandie be èat worshypfull and wel-auised man John Salueyn your esquier whyche hath made vs notable report and right comfortable exposicion of èestate and tidinges of èat londe blessed be god Bot amonges alle other more gladder ne more comfortable tidinges myght non haue come nor in better tyme to satisfie and refressh èe feruent desire of vs that long haue thursted aftir knowlech of your prosperite èan were seid gracious lettres èat yaven vs ful enfor_macion and singler comfort of èe gode hele and disposicion of your persone whyche crist of his soueraign mercy and pite infenite euer preserue and mainteigne in Joye and honure to his plesaunche Right high right myghty and ryght honurable Prince of èat èat your Lordly clemence so benigly voucheè sauf as is purported in èe parclose of your seid lettres to haue assercion be comers betwene of your gode desires enclinyng your excellence to èaccomlissement of hem at alle tymes it excedeth in-estimablich our power and konnyng to yeue you thankynges èerof recompensable in eny wyse Bot god èat is guerdoner of euery gode dede quite rewarde yowe in stede of vs wher we may not And for we truste and knowe verilich èat hit pleseth yow to here of èestate of èe Cite of London to whiche ye haue euyr be right gode Lorde and fauorable we certefie vn-to your gracious Lordship èat in more quiete ne pesibler reste was neuer Cite nor place blessed be god whiche of his incom_parable bounte send you gode and graciouse lif to èe plesaunche of hym and comfort of vs and alle your oèer welwillers long for to lede Writen at London 