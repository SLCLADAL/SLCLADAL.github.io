After my most humble recommendations Where as I vnderstand by the raport off diuers syc<he> as be my freendis that you be towerdis me nowe as you haue bene euer my especiall good master I do therefore most humbly thanke you beseching you off your good continuaunce and where as I for your sondrye benefites used vnto me esteme my ssellff more bownden to you than to any oone man lyving whyche hytherto I haue hadde neuer other habilite to recompense but oonly by my word to declare yt where I haue sene tyme and place conuenient I beseche you off your goodnesse for your accustumyd goodnesse to continu vnttyll syche tyme that I may oones trede vnder fote thys horrible monster pouerty whyche hytherto hath benne so homely wyth me that sche hath made me aschamyd off my sellff and many a hunderd tymes to forbere to do my dutye to you by cause I was lothe to cum to your howse with empty handis I vnderstande by Sir Wylliam a Parre that the Kyngis Grace demanded off you and Doctor Stevyns whyther you thowght yt conuenient that the Duc off Richemont schould lerne Greke and Latyne both at oones and that bothe you and the saide Doctor duly approue myne opinion in that behalff Wherefore I do most humbly thanke you assuring you that for my discharge in that behallff I haue not oonly demanded the opinions off Horman Gonnell Ryghtwyse and all suche as I thowght cowld any thyng instruct me howe I schould best acquite me in the charge com myttyd vnto me but I haue all so diligently redde Quintiliane Maphes Vegius Otho Moguntinus Baptista Guarinus and espe cially Herasmus whyche all as you knowe agree in that thing But I remember that you schewyd me oones how a lytyll Latine schould serue so the saide Duc myght haue Frenshe and to be playne with you me thynkyth that our schavyn folk wold in no wyse he schoulde be lernyd Whyche I assure you were a great pytye for on my faithe I knewe neuer a more singular wytt nother ryche nor power than he hathe and all be hyt that he hathe all redye and euery day schall haue more and more sondry callers vpon hym to bring hys mynde from learning som to here a crye at a hare somm to kyll a bucke with hys bow somtyme with grayhowndes and somtyme with buckehow<n>des and that yt ys not lefull to depart tyll he haue takyn the same somm to se a flyght with a hawke somm to ryde a hors whyche yett he ys not gretly combryd with by cause off hys youthe bysydes many other diuises fownde within the howse whan he can not goo abrode yet I trust so you be especciall good master to me to bring hym to that lernyng that you schalbe contentyd worthely to approue but I beseche you yff any that ys lernyd schall fortune to cum hyther by whome you may sufficiently be instructed whyther my raport of hym be trewe or not that you wyll than after your best maner conferme the Kyngis Grace in the good opinion that he hath all redye to haue hym lernyd And to make the chylde loue lernyng I neuer put <him> in fere off any maner correction nor neuer suffer hym to continu at any tyme tyll he schould be weryed but diuise all the wayes I can possible to make lernyng playsant to hym in so myche that many tymes hys officers wott not whyther I lerne hym or playe with hym and yett haue I all redye browght hym to haue a ryght good vnderstanding in the principles off the grammars bothe off Greke and Latine and I haue redde hym an egloga (the fyrst) of Virgile and ii of the fyrst scenes off Adelphorum whyche he can pronownce ryght pretyly but I fynde Quintiliane and Heras mus trewe for the barbarus tong off hym that tawght hym hys mattens ys and hath bene a great hindrance to me I do therfore most instantly require you that whan you schall se your tymes conuenient you wyll nyt saff to move the Kingis Grace that the saide my Lorde of Rychemont may be browght vppe in lernyng assuring you that Godd hath gevyn hym a great apptnesse bothe to lernyng and all maner suche qualities as schould becum suche noble parson to haue whych in my mynde were great pitye but that yt schould be employed to the best effect where in I schall euer do my best according as for hys aage schalbe requisit and albe hyt that som here whych be hyghe schavyn mur mur agaynst yt and after putyng off many parellys lett not to saye that lernyng ys a great hyndrance and displeasur to a nobyll man I here theym wyth Vlixes eeres praying you as tyme schall seme to you conuenient to tell a nother tale to the Kingis Grace and my Lord Cardinall thynkyng veryly that you schall ther in do a greater good ded than you wene off beseching Godde to send you good lyff and long and whan your dowghters disputyd in philosophie afore the Kyngis Grace I wold yt hadde bene my fortune to be present 