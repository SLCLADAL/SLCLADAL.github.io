Reuerently salutyd with loue and fere I desyre your lord shepp to contynew my good lorde as euer yow haue byn for god be my iudge yff I know what I myght do èat myght be acceptable to yow I wold do ytt for èer ys no creature lyuyng èat y do loue and fere so much as yow and I haue nott in èis world no refuge butt only to yow when I cam to london owtt of skotlond and èat yt plesyd yow to call me to yow as yow cam rydyng from west mestre I had ij horsys stolyn frome me and I can tell the persons èat hath bowght them butt I can nott recouer my horses althowh they èat bowght èem dyd neuer toll for them nor neuer bowth èem in no markett butt priuetly Also èer be yn london certyn persons thatt owth me in mony and stuff liij=li= èe which my frendes gaue me I do aske my dewty off èem and they callyth me 'apostata and all to nowght' and sayth èey wyll troble me and doth slawnder me by hynd my bak off thynges èat I shold do xx=ti= ¨ers agone and trewly they can nott proue ytt nor I neuer dyd ytt èe matter ys èat I shold be conuersantt with women oèer matteres èey lay nott to my charge I desyer yow to be good lord to me for I wyll neuer comlayne forther then to yow I thank Iesu cryst I can lyue althowh I neuer haue peny off ytt but I wold be sory èat they èat hath my good shod haue ytt yff any off your seruanttes cowld gett ytt I wold geue ytt to them your fayghtfull seruantt master watter thomas dwellyng in wrettyll knowth all èe hoole matter and so doth hys son dwellyng in èe temple I commytt all to yow to do with me and ytt what ytt shall plese yow desyeryng yow to spare my rude wrettyng for I do presume to wrett to yow upon your gentylnes as god knowth who euer kepp yow in helth and honer! ffrome cambrydg èe xiij day off August by the hond off your bed man and seruantt to èe vttermust off my poor power Andrew Boorde prest directed on the back To the ryght honerable lorde the lord of the pryue seale be thy byll dyrectyd 