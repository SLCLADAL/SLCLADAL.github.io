Responcio eiusdem littere Of alle erthely Princes our most dred soueraign Liege lord and noblest kynge we recomaunde vs vnto your soueraign highnesse and riall power in as meke wyse and lowely maner as any symple officers and pouuere lieges best may or can ymagine and diuise vnto her most graciouse and most soueraign kyng Thankyng with all our soules your most soueraign excellence and noble grace of èe right gentell right graciouse and right confortable lettres which ye late liked to send vs fro your toun of pount-de_larche which lettres wiè al lowenesse and reuerence we haue mekly resceyued and vnderstonde bi which lettres amonges al other blessed spede and graciouse tithinges in hem conteyned for which we thanke hyly and euer shulle the lord almighty ware we most inwardly conforted and reioysed whan we herde èe soueraign helthe and parfit prosperite of your most excellent and graciouse persoune which we beseche god of hys grete grace and noble pite euer to kepe and manteyne And of the astate of your Cite of London yif it like your soueraign high_nesse to here and vnderstonde plese it your benigne grace to conceyue that in pesibler degre tretabler gouernaunce ne Joy_fuller rest as ferforth as absence of you èat ar our most soueraign and excellent lord may suffre was neuer erthly Cite ne toun y-blessed be god Our most dred souueraign liege lord and noblest kyng we lowly besech èe kyng of kynges whos reaume shal endelesly Last your blessed soule and noble body from either of ther enemys euermore to kepe and defend Writen at your sayd Cite of London the xij day of Augst The mair shereues Aldermen and all the comuners of your cite London To the kyng our most dred and most soueraign Lorde 