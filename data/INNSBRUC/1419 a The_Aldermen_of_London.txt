Responsio littere precedentis Our most dred and most souueraign ertly lord we recomande vs vnto èe souueraign excellence of your kyngly mageste in èe most humble and lowely wyse èat any pouere or simple lieges can best imagine or deuise lowely thankyng your souueraign excellence and noble grace of èe right gracious and right con_fortable lettres which ye liked late to sende vs fro your town of maunt be Johan Palyng The which lettres with al maner of honour and lowely reuerence we haue mekly resceyued and vnderstonde And trewely most dred and souueraign lord gladder ne moor confortable tithinges might neuer haue come nor in better tyme for to satisfie and refresshe the feruent desir of your poure lieges èat haue loong thrusted aftur knowlech of your prosperite than were your sayd gracious lettres the which amongs al oèer special graces most Principalich for our hertly confort conteyned èe souueraign helè and parfit prosperite of your most souueraign and gracious persone The which Crist of his souue_raign mercy and noble pite plese alwey to kepe in al maner of worship and Joye Our most dred and most souueraign erthly lord whan we remembre vs hough èat your kyngly might and power grouded in the trewe pees of god is so vertuosly soonded wiè èe spirit of meknesse in deuout and continuel thankyng of god in al his soondes and trust of good prayers of your peple as your sayd lettres make gracious mencion: Trewely we ar meued be as gret consideracion and as resonable cause as euer were liege men to pray as we haue and shulle yef god will for èe good and gracious spede of your most excellent and gracious persone And to thanke god lowely èat euer he sent vs so gracious and so vertuose a souueraign lord to regne and haue lordship vp-on vs Our most dred and most souueraign lord yef it like your souue_raign highnesse to here of èastat of your Citee london Plese it your kyngly mageste to conceyue èat in more quiet ne pesibler rest as ferforth as absence of you èat ar our most gracious and most souueraign lord may suffre was neuer erthly Citee nor place blessed be god Our most dred and most souueraign lord we lowely beseche god the kyng of pees whos grace excedeth èe merit of hem èat pray that he vouche-sauf your kyngly mageste stabilissh in al vertu and euermore kepe your most excelent and souueraign persone in al Joy and prosperite to his plesaunce Writen at your said Citee of london vnder the seal of Mairalte èerof èe vi day of Septembre To the Kynge our most dred and most souueraign Lord your pouere and humble lieges èe Mair Shirefs Aldremen and Commons of your Citee London 